# Βασικές Ετικέτες

## Επικεφαλίδες
Οι HTML επικεφαλίδες είναι κείμενο που εμφανίζεται με μεγάλα και έντονα γράμματα. Οι επικεφαλίδες ορίζονται από τις ετικέτες `<h1>`, `<h2>`, `<h3>`, `<h4>`, `<h5>` και `<h6>`. Με την `<h1>` ορίζουμε την μεγαλύτερη ετικέτα ενώ με την `<h6>` την μικρότερη.

```html
<!DOCTYPE html>
<html>
<head>
  <title>Heading Example</title>
</head>

<body>
  <h1>Αυτή είναι μια επικεφαλίδα</h1>
  <h2>Αυτή είναι μια επικεφαλίδα</h2>
  <h3>Αυτή είναι μια επικεφαλίδα</h3>
  <h4>Αυτή είναι μια επικεφαλίδα</h4>
  <h5>Αυτή είναι μια επικεφαλίδα</h5>
  <h6>Αυτή είναι μια επικεφαλίδα</h6>
</body>
</html>
```


|Αποτέλεσμα|
:-------------------------:|
![Image1](https://openlab.gr/images/html/heading1.png)|

<br>

## Παράγραφοι
Οι παράγραφοι ορίζονται από το ζευγάρι ετικετών `<p>` και `</p>`

```html
<!DOCTYPE html>
<html>

<head>
  <title>Paragraphs Example</title>
</head>

<body>
<p>
  Lorem ipsum dolor sit amet, consectetur adipiscing elit. 
  Nullam suscipit ex et mattis imperdiet. Sed ligula ante, 
  iaculis sit amet augue nec, fermentum pellentesque risus. 
  Curabitur consequat felis tortor, congue quam. Praesent sed 
  est in nulla rutrum mollis. Integer fermentum id enim non aliquet.
</p>
<p>
  In hac habitasse platea dictumst. Vivamus volutpat lacus non 
  vehicula feugiat. Nulla placerat aliquet nisl, non commodo justo 
  ultricies ac. I.
</p>
</body>

</html>
```


|Αποτέλεσμα|
:-------------------------:|
![Image1](https://openlab.gr/images/html/paragraph.png)|


<br>

## Αλλαγή γραμμής
Η ετικέτα `<br />` χρησιμοποιείται όταν θέλουμε να τελειώσουμε μια γραμμή κειμένου και να αρχίσουμε μια καινούργια Αλλαγή γραμμής:

```html
Αυτή είναι μια γραμμή <br />
Αυτή είναι μια άλλη γραμμή <br />
Αυτή είναι μια τρίτη γραμμή
```


```html
Αυτή είναι μια γραμμή <br />
Αυτή είναι μια άλλη γραμμή <br />
Αυτή είναι μια τρίτη γραμμή
Αυτή είναι μια γραμμή
Αυτή είναι μια άλλη γραμμή
Αυτή είναι μια τρίτη γραμμή
```                 

|Αποτέλεσμα|
:-------------------------:|
![Image1](https://openlab.gr/images/html/br.png)|


<br>

## Οριζόντια γραμμή
Η οριζόντια γραμμή είναι ένα απλό γραφικό που μπορούμε να χρησιμοποιήσουμε στην σελίδα μας (κυρίως σαν διαχωριστικό). Με την ετικέτα `<hr>` τοποθετούμε μια οριζόντια γραμμή στην σελίδα μας.

```html
Αυτή είναι μια οριζόντια γραμμή <hr>
Αυτή είναι μια άλλη οριζόντια γραμμή<hr>
Αυτή είναι μια οριζόντια γραμμή Αυτή είναι μια άλλη οριζόντια γραμμή
```                  


|Αποτέλεσμα|
:-------------------------:|
![Image1](https://openlab.gr/images/html/hr.png)|


Στην HTML5 με την ετικέτα `<hr>` τοποθετούμε μια οριζόντια γραμμή στην σελίδα μας, αλλά και σηματοδοτούμε με αυτήν την αλλαγή στο περιεχόμενο της σελίδας.

<br>

## Κεντράροντας περιεχόμενο
Μία ετικέτα ιδιαίτερα χρήσιμη είναι η `<center>`. Την χρησιμοποιούμε για να κεντράρουμε περιεχόμενο στην ιστοσελίδα μας. Οτιδήποτε περικλείεται εντός της `<center>` είτε είναι κείμενο ή εικόνες κεντράρεται. 

```html
<!DOCTYPE html>
<html>

   <head>
      <title>Center tag</title>
   </head>
	
   <body>
      <p>This text is not in the center.</p>
      
      <center>
         <p>This text is in the center.</p>
      </center>
   </body>
	
</html>
```

|Αποτέλεσμα|
:-------------------------:|
![Image1](https://openlab.gr/images/html/center.png)|

<br>

## Σχόλια στην HTML
Τα σχόλια χρησιμοποιούνται για να γράφουμε σημειώσεις μέσα στον πηγαίο κώδικα. Δεν εμφανίζονται στην οθόνη του browser. Ένας λόγος για να χρησιμοποιήσουμε σχόλια μέσα σε ένα html αρχείο είναι να γράψουμε την ημερομηνία που δημιουργήσαμε το αρχείο. Ένα σχόλιο αρχίζει με το `<!--` και τελειώνει με το `-->` 

```html
<!-- Αυτό είναι ένα σχόλιο και δεν θα εμφανιστεί στην οθόνη του browser -->
```

```html
Γραμμή πριν τα σχόλια <br />
<!-- Αυτό είναι ένα σχόλιο και δεν θα εμφανιστεί στην οθόνη του browser -->
Γραμμή μέτα τα σχόλια
Γραμμή πριν τα σχόλια
Γραμμή μετά τα σχόλια
```                  

|Αποτέλεσμα|
:-------------------------:|
![Image1](https://openlab.gr/images/html/comments.png)|


<br>

## Εικόνες
Με την HTML μπορούμε να εισάγουμε εικόνες στην σελίδα μας. Αυτό επιτυγχάνεται με την ετικέτα `<img>`.

<img src=" https://openclipart.org/image/2400px/svg_to_png/317463/1553771148.png" width="140px">

Η παραπάνω εικόνα βρίσκεται στην διεύθυνση: https://openclipart.org/image/2400px/svg_to_png/317463/1553771148.png

Για να εμφανιστεί μια εικόνα στην ιστοσελίδα μας, θα πρέπει να δηλώσουμε την ακριβή της τοποθεσία καθώς και το όνομα του αρχείου της εικόνας. Παρακάτω θα δούμε δύο παραδείγματα για το πώς καλούμε μια εικόνα να εμφανιστεί στην ιστοσελίδα μας.

Μπορούμε να φορτώσουμε τοπικά την εικόνα μας γράφορνας απλά το όνομά της στην ιδιότητα src της ετικέτας img όπως φαίνεται παρακάτω:
```html
<img src="crown.png" />
```

Υπάρχει η δυνατότητα να φορτώσουμε μια εικόνα στην ιστοσελίδα μας απευθείτας από κάποιο υπερσύνδεσμο όπως φαίνεται στο παρακάτω παράδειγμα. Απλά στην ιδιότητα src θα γράψουμε αναλυτικά τον υπερσύνδεσμο που βρίσκεται η εικόνα που επιθυμούμε να εμφανίσουμε στην ιστοσελίδα μας.
```html
<img src="https://openlab.gr/images/html/crown.png" />
```

Εαν θέλουμε να αλλάξουμε το μέγεθος της εικόνας μπορούμε να το κάνουμε με τις ιδιότητες *width* και *height*.

```html
<img src="crown.png" width=”200px” />
```

Η ετικέτα `<img>` δεν έχει ετικέτα τέλους, οπότε βάζουμε τον χαρακτήρα / πριν τον χαρακτήρα >. Το tag `<img>` πέραν της width έχει τις παρακάτω ιδιότητες:


| Ιδιότητα | Τιμή | Περιγραφή |
|--|--|--|
|align  |baseline, top, middle, bottom, absmiddle, absbottom, left, right  | ΔΕΝ ΣΥΜΠΕΡΙΛΑΜΒΑΝΕΤΑΙ ΣΤΗΝ HTML5. Ορίζει την στοίχιση της εικόνας με το κείμενο που βρίσκετε δίπλα της|
|alt|Κείμενο| Ορίζει εναλλακτικό κείμενο (χρησιμοποιείται για τους browsers που δεν υποστηρίζουν την εμφάνιση γραφικών)
|border|Αριθμός pixels| ΔΕΝ ΣΥΜΠΕΡΙΛΑΜΒΑΝΕΤΑΙ ΣΤΗΝ HTML5. Ορίζει το πάχος του περιγράμματος της εικόνας.
|height|αριθμός pixels| Ορίζει το ύψος της εικόνας
|src|URL|Ορίζει το URL του αρχείου της εικόνας
|width|Αριθμός pixels| Ορίζει το μήκος της εικόνας

<br>

### Διαστάσεις της εικόνας
Οι ετικέτες width και height ορίζουν τις διαστάσεις της εικόνας σε pixels. Το συνηθέστερο είναι να γράφουμε τις πραγματικές διαστάσεις της εικόνας. Ορισμένες φορές όμως θέλουμε να εμφανίσουμε την εικόνα με μικρότερες ή μεγαλύτερες από τις κανονικές διαστάσεις προσαρμόζοντας ανάλογα τις ιδιότητες width και height. Βέβαια αν οι διαστάσεις που ορίζουμε απέχουν πολύ από τις πραγματικές διαστάσεις της εικόνας, τότε αυτή εμφανίζεται αλλοιωμένη. Γι' αυτό είναι προτιμότερο να μικραίνετε ή να μεγαλώνετε την εικόνα μέσα σε κάποιο πακέτο επεξεργασίας γραφικών γιατί εκεί χρησιμοποιούνται ειδικές συναρτήσεις που αλλάζουν το μέγεθος της εικόνας χωρίς να την αλλοιώνουν.

Εικόνες με συγκεκριμένες διαστάσεις:
```html
<img src="crown.png" width="100" height="30" />
```

<br>

### Η ιδιότητα align
Καθορίζει την στοίχιση της εικόνας με το κείμενο που είναι δίπλα σε αυτήν. Οι τιμές που μπορεί να πάρει είναι οι εξής: baseline, top, middle, bottom, absmiddle, absbottom, left, right

Εικόνες με την ιδιότητα align:
```html
<img src="crown.png" width="100" height="51" align="top" />
```

Η ιδιότητα align δεν συμπεριελαμβάνεται στην HTML5. Χρησιοποιούμε CSS για να ορίσουμε στοίχηση των στοιχείων μιας σελίδας

<br>

### Περίγραμμα στις εικόνες
Στις εικόνες έχουμε δυνατότητα να βάλουμε περίγραμμα, του οποίου το πάχος το ορίζουμε με την ιδιότητα border

Εικόνες με πλαίσιο
```html
<img src="crown.png" width="100" height="30" border="2" alt="κορώνα του βασιλιά" />
```

Η ιδιότητα border δεν συμπεριελαμβάνεται στην HTML5. Χρησιοποιούμε CSS για να ορίσουμε περίγραμμα στα στοιχεία μιας σελίδας.



<br>

## DIV

Η ετικέτα `<div>` ορίζει ένα τμήμα στο HTML έγγραφο.  Ένα τμήμα ομαδοποιεί τα περιεχόμενα που είναι μέσα στις ετικέτες `<div> </div>`  ώστε να μπορούμε να ορίζουμε ένα ενιαίο στυλ (χρώμα, γραμματοσειρά, στοίχιση) με την ιδιότητα style.             
            
Η ετικέτα `<div>` χρησιμοποιείται πάρα πολύ συχνά στην HTML.

Πριν και μετά το τμήμα div ο browser αφήνει μια γραμμή κενή

```html               
<div style="color:#FF0000;">
  <h4>Αυτή είναι μια επικεφαλίδα μέσα στο τμήμα div</h4>
  <p>Αυτή είναι μια παράγραφος μέσα στο τμήμα div</p>
</div>
```

|Αποτέλεσμα|
:-------------------------:|
![Image1](https://openlab.gr/images/html/div.png)|

Υπάρχουν διαφορές στην χρήση μεταξύ της HTML4.01 και την HTML5. Η ιδιότητα align δεν συμπεριλαμβάνεται στην HTML5. Μπορούμε να ορίσουμε στοίχιση του κειμένου μέσα στο div με χρήση CSS στυλ.
                        

| Ιδιότητα | Τιμή | Περιγραφή |
|--|--|--|
|align  |left, right, top, bottom  | Ορίζει την στοίχιση των περιεχόμενων του τμήμα `<div>`. |

<br>

## Anchor <a>
Μία ιστοσελίδα μπορεί να περιέχει υπερσυνδέσμους (links) με άλλες ιστοσελίδες. Οι υπερσύνδεσμοι μας βοηθούν να μεταφερόμαστε εύκολα και γρήγορα σε άλλες ιστοσελίδες.
Για να δημιουργήσουμε υπερσυνδέσμους χρησιμοποιούμε την ετικέτα `<a>` από την λέξη anchor. Οι υπερσύνδεσμοι στην HTML είναι ιδιαίτερα χρήσιμοι καθώς κάνοντας κλικ σε μία λέξη ή σε μια εικόνα τότε μεταφερόμαστε σε μια άλλη ιστοσελίδα. Ο υπερσύνδεσμος αποτελείται από 3 μέρη. Το πρώτο μέρος δηλώνουμε τις ετικέτες του υπερσυνδέσμου `<a>`, το δεύτερο μέρος δηλώνουμε ποιά σελίδα θα φορτώσει ο web browser όταν ενεργοποιηθεί ο υπερσύνδεσμος και το τρίτο μέρος το κείμενο που θα λειτουργήσει ως υπερσύνδεσμος. Για παράδειγμα θέτουμε έναν υπερσύνδεσμο κάπως έτσι,

```html
<a href="https://openlab.gr">Υπερσύνδεσμος για openlab.gr</a>
```

```html
<!DOCTYPE html>
<html>
   
   <head>
      <title>Παράδειγμα υπερσυνδέσμου</title>
   </head>
	
   <body>
      <p>Κάντε κλικ στον παρακάτω υπερσύνδεσμο:</p>
      <a href = "https://openlab.gr">openlab.gr page</a>
   </body>
	
</html>
```


