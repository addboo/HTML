# Τί είναι το World Wide Web (WWW);
Το World Wide Web ή www είναι ένα παγκόσμιο δίκτυο κεντρικών υπολογιστών (servers) οι οποίοι περιέχουν πληροφορίες σε ψηφιακή μορφή. Αυτές οι πληροφορίες για να διαβαστούν χρησιμοποιούν το πρωτόκολλο επικοινωνίας HTTP (Hyper Text Transfer Protocol). 

To web είναι μια υπηρεσία του Ίντερνετ που περιέχει ηλεκτρονικά έγγραφα στους κεντρικούς υπολογιστές (web servers). Αυτά τα ηλεκτρονικά έγγραφα που βρίσκονται στος web servers ονομάζονται ιστοσελίδες. Για την λήψη των ιστοσελίδων οι χρήστες χρησιμοποιούν τους φυλλομετρητές (web browsers) για να συνδεθούν στον web server που έχει αποθηκευμένη την ιστοσελίδα.


# Τί είναι HTML
HTML είναι η γλώσσα σήμανσης (markup language) η οποία χρησιμοποιείται για την δημιουργία ιστοσελίδων. Πρόκειται για το βασικό συστατικό στησίματος μιας ιστοσελίδας. 

* Τα αρχικά HTML σημαίνουν Hyper Text Markup Language.
* Με την HTML στήνουμε μια ιστοσελίδα (μορφοποίηση-formating ηλεκτρονικών κειμένων)
* Χρησιμοποιούμε στοιχεία-εντολές της HTML για να στήσουμε μια ιστοσελίδα. Αυτά τα στοιχεία είναι τα tags 
* Με τα HTML tags δημιουργούμε επικεφαλίδες, παραγράφους, πίνακες κλπ.
* Οι web browsers όπως ο Firefox, Chrome, IE, δεν εμφανίζουν τα HTML tags, αλλά αποκωδικοποιούν την HTML και εμφανίζουν την ιστοσελίδα στην οθόνη του Η/Υ μας.
* Η HTML έχει σχεδιαστεί με σκοπό την αναμετάδοση πληροφορίας μέσω του Διαδικτύου.
* Η HTML δημιουργήθηκε από τον Berners-Lee το 1991. Με τα χρόνια εξελίχθηκε : HTML (1991), HTML 2.0 (1995), HTML 3.2 (1997), HTML 4.01 (1999), XHTML (2000), HTML5 (2014)

Μια απλή HTML ιστοσελίδα έχει την εξής μορφή:

```html
<!DOCTYPE html>
<html>
<head>
    <title>Page Title</title>
</head>
<body>

    <h1>My First Heading</h1>
    <p>My first paragraph.</p>

</body>
</html>
```

## Ετικέτες / Tags

Όπως είδαμε στον παραπάνω κώδικα η HTML για να μορφοποιήσει ένα κείμενο χρησιμοποιεί τα tags, στα Ελληνικά λέγονται ετικέτες. Οι ετικέτες έχουν την μορφή <etiketa> </etiketa> και αποτελούνται από τις ετικέτες έναρξης και τερματισμού. Οτιδήποτε περικλύεται εντός της ετικέτας τότε παίρνει τα αντίστοιχα χαρακτηριστικά. Για παράδειγμα η ετικέτα <b> (συντομογραφία του bold) εμφανίζει τα γράμματα πιο έντονα. Συγκεκριμένα αν γράψω τον κώδικα HTML:

```html
This text <b>is bold!</b>
```
Τότε οι λέξεις is bold! θα εμφανιστούν bold σε σχέση με τις υπόλοιπες λέξεις του κειμένου μας.

Υπάρχουν πολλές ετικέτες στην HTML τις οποίες θα δούμε με την σειρά παρακάτω. Προς το παρόν θα δούμε τις βασικές ετικέτες που χρειαζόμαστε για να στήσουμε μια απλή ιστοσελίδα. Θα υλοποιήσουμε μια ιστοσελίδα που θα εμφανίζουμε ένα απλό μήνυμα στην οθόνη μας.

### Βασικές ετικέτες

```html
<!DOCTYPE html>
<html>
<head>
    <title>Page Title</title>
</head>
<body>

    <h1>My First Heading</h1>
    <p>My first paragraph.</p>

</body>
</html>
```

Όταν εκτελέσουμε τον παραπάνω κώδικα σε κάποιον web browser της επιλογής μας θα εμφανιστεί η παρακάτω ιστοσελίδα:

|Αποτέλεσμα|
:-------------------------:|
![Image1](https://uc08a7d7623ce62be5c080b6cbc3.previews.dropboxusercontent.com/p/thumb/AA1QFQSq1XpjnQfNeB3aYxPhG9QJ7tHXU2sG81aW7RUScfhtq8LeyQ1Pi4UfyuPEsGshhzqXLB1FM-9F0vGNlVUyjIc6O6zi99FIdlKvQA1WC_jz04W3TszLpFc-XDYlTCh639hkDAqaibNYa2aQh_SD03nnECnSzzoKEEbzb7YgOGnPzcL3gJ4QIL1QG4jzCuXqrPX2MviQpXKGvIs5-E6jd02s4gxcMcqof0SXApriSYIbHaJDqRKLdDWoDbaIUpi78QQK9lg5prh9_OvFja-BrnB-XxlfUxz1LEEefurGr1JQJW2J_9fttOBoFKPcOTb9qoLv2mqfCLak7pPSfu6CcEe6QkZXvVMYYpxww389bJYs0B43gf4po4usJ1kCy14V4A1yxoBkHRcOgZq_r0yL/p.png?fv_content=true&size_mode=5)|


```<!DOCTYPE...>```
<br>
Ορίζει τον τύπο περιεχομένου και την έκδοση HTML που χρησιμοποιεί η ιστοσελίδα μας

```<html>```
<br>
Αυτή η ετικέτα περικλύει όλη την HTML ιστοσελίδα μας. Εντός της ετικέτας `<html>` υπάρχουν άλλες δύο κύριες ετικέτες αυτές των `<head></head>` και `<body></body>`.

```<head>```
<br>
Εντός της <head> ορίζουμε άλλες ετικέτες οι οποίες είναι χρήσιμες για την λειτουργία της ιστοσελίδας μας. Για παράδειγμα εντός της <head> τοποθετούμε την ετικέτα `<title> </title>` που ορίζουμε τον τίτλο της ιστοσελίδας μας. Υπάρχουν και άλλες ετικέτες που ορίζουμε εντός της `<head>` τις οποίες θα δούμε αναλυτικότερα παρακάτω.
    
```<title>```
<br>
Ορίζεται εντός της ετικέτας `<head>` και ορίζουμε τον τίτλο της ιστοσελίδας μας. Ο τίτλος που θα δηλώσουμε θα εμφανίζεται στο tab του web browser.
    
    
```<body>```
<br>
Οτιδήποτε γράψουμε μέσα στην `<body>` θα εμφανιστεί στον web browser. Στην ετικέτα `<body>` τοποθετούμε ετικέτες που μορφοποιούν την ιστοσελίδα μας. Τέτοιες ετικέτες είναι οι `<h1>`, `<div>`, `<p>` κλπ. Θα τις δούμε αναλυτικότερα παρακάτω.
    
```<h1>```
<br>
Αυτή η ετικέτα ορίζει το μέγεθος της επικεφαλίδας. Η `<h1>` είναι το μεγαλύτερο μέγεθος.

```<p>```
<br>
Η ετικέτα `<p>` όπως paragraph, ορίζει παραγράφους στην ιστοσελίδα μας. 

Για να μάθετε HTML, θα πρέπει να δείτε και άλλες ετικέτες οι οποίες θα σας βοηθήσουν να μορφοποιήσετε τις ιστοσελίδες σας όπως εσείς επιθυμείτε. Η εκμάθηση της HTML είναι εύκολη και ευχάριστη. Αυτό θα το διαπιστώσετε οι ίδιοι παρακάτω.

