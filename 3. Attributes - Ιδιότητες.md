# Attributes / Ιδιότητες
Μέχρι στιγμής είδαμε ορισμένες ετικέτες HTML όπως των επικεφαλίδων `<h1>`, `<h2>`, των παραγράφων <p> και άλλα. Τα χρησιμοποιήσαμε στην πιο απλή μορφή τους. Αρκετές ετικέτες όμως δέχονται και ιδιότητες (attributes). 

Οι περισσότερες ιδιότητες των στοιχείων είναι ζεύγη ονομάτων και τιμών (names & values), τα οποία διαχωρίζονται με ένα «=» και γράφονται μέσα στην ετικέτα εκκίνησης ενός στοιχείου, μετά το όνομα του στοιχείου. Η τιμή μπορεί να περικλείεται σε μονά ή διπλά εισαγωγικά, παρότι τιμές που αποτελούνται από συγκεκριμένους χαρακτήρες μπορούν να γράφονται χωρίς εισαγωγικά στην HTML, αλλά όχι στην XHTML. Το να μένουν οι τιμές των ιδιοτήτων χωρίς εισαγωγικά θεωρείται ανασφαλές.

Οι ιδιότητες χρησιμοποιούνται για να ορίζουν επιπλέον χαρακτηριστικά των στοιχείων HTML που βρίσκονται εντός των ετικετών. Όλες οι ιδιότητες αποτελούνται από δύο κομμάτια, του ονόματος και της τιμής (name & value).

Το όνομα (name) είναι το όνομα του property που θέλουμε να χρησιμοποιήσουμε και η τιμή (value) είναι η τιμή που θέλουμε να ορίσουμε. Για παράδειγμα, ένα από τα properties είναι το align που ορίζει την στοίχιση του περιεχομένου. Το align χρησιμοποιείτε στην ετικέτα `<p>`. Έτσι αν γράψουμε `<p align="right">Αυτή είναι μια παράγραφος</p>`, τότε όλα τα περιεχόμενα της παραγράφου θα στοιχιστούν δεξιά στην ιστοσελίδα μας. Η align δέχεται τρείς τιμές: left, center, right.

> Τα ονόματα των ιδιοτήτων και οι τιμές των ιδιοτήτων είναι case-insensitive συνεπώς δεν έχει σημασία αν γράφετε με πεζά ή κεφαλαία γράμματα. Το World Wide Web Consortium (W3C) συνιστά να χρησιμοποιούμε πεζούς χαρακτήρες από την HTML 4.

```html
<!DOCTYPE html> 
<html>
 
   <head> 
      <title>Align Attribute  Example</title> 
   </head>
	
   <body> 
      <p align = "left">This is left aligned</p> 
      <p align = "center">This is center aligned</p> 
      <p align = "right">This is right aligned</p> 
   </body>
	
</html>
```


|Αποτέλεσμα|
:-------------------------:|
![Image1](https://openlab.gr/images/html/align.png)|

## Βασικές Ιδιότητες
Οι τέσσερις βασικές ιδιότητες οι οποίες χρησιμοποιούνται στην πλειοψηφία των HTML στοιχείων είναι οι

* Id
* Title
* Class
* Style

<br>

### Η Ιδιότητα ID
Εκτός από τις ιδιότητες που γράφονται ως ζεύγη ονομάτων και τιμών, υπάρχουν και μερικές κοινές ιδιότητες οι οποίες εμφανίζονται σε πολλά στοιχεία: Η ιδιότητα id παρέχει ένα αναγνωριστικό για ένα στοιχείο το οποίο είναι μοναδικό σε ολόκληρο το έγγραφο. Χρησιμοποιείται για να ταυτοποιεί το στοιχείο ώστε τα CSS να μπορούν να αλλάξουν τον τρόπο
που αυτό εμφανίζεται, καθώς και τα σενάρια μπορούν να αλλάξουν, να μετακινήσουν ή να διαγράψουν τα περιεχόμενα ή την εμφάνισή του. Ακόμα, αν ένα id προστεθεί στο URL μιας σελίδας, παρέχει ένα μοναδικό αναγνωριστικό για ένα τμήμα της σελίδας.

<br>

### Η Ιδιότητα TITLE
Η ιδιότητα title προσθέτει μια εξήγηση στο στοιχείο στο οποίο εφαρμόζεται. Στους περισσότερους browser αυτή η ιδιότητα εμφανίζεται ως αναδυόμενο παράθυρο βοήθειας. 

<br>

### Η Ιδιότητα CLASS
Η ιδιότητα class παρέχει τη δυνατότητα ταξινόμησης παρόμοιων αντικειμένων στην ίδια κλάση. Μπορεί να χρησιμοποιηθεί για να αποδώσει κάποια σημασία στο στοιχείο ή για σκοπούς εμφάνισης. Για παράδειγμα, ένα έγγραφο HTML μπορεί να χρησιμοποιεί την επισήμανση class="notation" σε μερικά στοιχεία για να ξεχωρίσει από το υπόλοιπο κείμενο του εγγράφου. Κατά την εμφάνιση του εγγράφου, αυτά τα στοιχεία μπορεί -για παράδειγμα- να εμφανίζονται όλα μαζί στο τέλος της σελίδας ως υποσημειώσεις, άσχετα με τη θέση που εμφανίζονται μέσα στον κώδικα. Επίσης, οι ιδιότητες class χρησιμοποιούνται σημασιολογικά στα microformat. Ένα στοιχείο μπορεί να έχει πολλαπλές κλάσεις, για παράδειγμα το class="notation important" βάζει το στοιχείο τόσο στην κλάση «notation» όσο και στην «important».

<br>

### Η Ιδιότητα STYLE
Η ιδιότητα style εφαρμόζει στυλ εμφάνισης σε συγκεκριμένα στοιχεία. Θεωρείται καλύτερη τακτική να χρησιμοποιούνται οι ιδιότητες id ή class ώστε να επιλέγεται το στοιχείο μέσα σε ένα CSS, αλλά μερικές φορές μπορεί να είναι πιο απλό να ανατεθούν style κατευθείαν στο Στοιχείο.
